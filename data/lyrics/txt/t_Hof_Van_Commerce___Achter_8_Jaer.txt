[Intro]
Ah ah mm mm

[Refrein]
Achter 8 joar, zin we nog oltid bezig
Tis gin gevoar, da me de stil ipgeevn
Tegendjiél is woar, we zient nog oltid zittn
En we goan de boel verhittn
We goan nog nie goan pittn
Achter 8 joar, ist er nog nie verandert
Niets minder roar, moa nog een stik mechanter
Achter 8 joar, we zient nog oltid zittn
En we goan de boel verhittn, we goan nog nie goan pittn

[Strofe 1: Kowlier & Buzze]
Ik ben professioneel in de hip hop
Wok in de softy pop
En in de vlamse rock, ik ben ne mjiéster kok
In min gedachtn toch, kuntje min lachn noch
Of eijet verre ged, minne zet
Ksteeke vet, ol min geld ipgefret
Nie an de kant gezet
Nie te goed ipgelet, mie dikkers ofgezet
Veel te vele ipgedoan
Dikkers te stille gestoan, ton bluf ik oltid goan

Azwu, nie anders, voe de butn en binnenlanders
Tis ol of té niet, voe de putn en salamanders
An olle man besteed, de blusers en de branders
Geleezn en goe gekeurd,astronautn en moanelanders
Nie anders moa azwu, voe de levende en de dwu
We doen wada we doen, voe de groene en de rwu
Joargang nummer achte, od et in gedachte
We goan ol lange mee en té nog oltid machtig

Moa nu kom we noa buttn me ons eign bedrif
Ntid woa rippe, de moativoasie woa massief
We weet wuk dawe willn, tzelfste of olle man
Vorut in de wereld en een confortoabel plan
Me kleine probleem, lik de noame van ons label
Oe moet da spel ier noemn
Miskien een twadde ut de bijbel
Baltazar ploatn of miskien wel lucifer
Me contractn ip bloed ip de tonge van ne bear

[Refrein]
Achter 8 joar, zin we nog oltid bezig
Tis gin gevoar, da me de stil ipgeevn
Tegendjiél is woar, we zient nog oltid zittn
En we goan de boel verhittn
We goan nog nie goan pittn
Achter 8 joar, ist er nog nie verandert
Niets minder roar, moa nog een stik mechanter
Achter 8 joar, we zient nog oltid zittn
En we goan de boel verhittn, we goan nog nie goan pittn

[Strofe 2: Buzze & Kowlier
Ik ben de wonderboy, ik vinne minne droai
Ist ginne goare ier ton esn goare doa
Kverlore een betje noar, kstonne mjiér an den bar
Té nie roar, té toch woar
Ge word bemint deurmin publiek
Ze vinn mie artistiek
Twuppe me dommestiek en die nollandske freak
Ak an min solo werk, té wok sterk, mensn toch
Volgt je nog

Ol de gewonn zin ier vastegebon
En verzoopn in de bronn
Versloan in 3 secondn, verbrand ip ne nwûp en geofferd in de rondn
Verkocht an kanibaaln in rotterdam en londn
Té ne jungle in de werled van de zoakn
En kweete nie ofdamet wel goan moakn
Of da we van ons leevn ip ne nwugger top goan groakn of goan we kroakn
Zin we ons eigen graf aant moakn
En ant voln van de doakn
Ik peizet eigenlik niet
We zingn nog oltid ip den beat
We zin een stapke vwurn lik ne avonturlikn bandiet
Tot het grwute verdiet, van de hoaters van de weed
We goan nwuij mjié noar us en twerd tid dajt inziet
We zin ier voe te bluvvn
Ip ndjiél van de stroate lik de duvvn
Tziet ol van odde wuvvn, pas up of tgoat ier stuvvn
Skerper dan skerp, lik de marine als underceuvn
Voe binne zin we griéd, loat ol die ploatn moa skuvvn

[Refrein]
Achter 8 joar, zin we nog oltid bezig
Tis gin gevoar, da me de stil ipgeevn
Tegendjiél is woar, we zient nog oltid zittn
En we goan de boel verhittn
We goan nog nie goan pittn
Achter 8 joar, ist er nog nie verandert
Niets minder roar, moa nog een stik mechanter
Achter 8 joar, we zient nog oltid zittn
En we goan de boel verhittn, we goan nog nie goan pittn

[Outro]
Tzal wel zin jonge
Thof van commerce
Tzal wel zin jonge
Thof van commerce
Tzal wel zin jonge
Thof van commerce
Tzal wel zin jonge
Thof van commerce
Woar oltid bezig zin keundje zwu der nie an ût
Ze zien er eigenlik nie goe an
Min stuttn zitn nondedjeueue
Ajé geld tus et, kuntje moa beter vwur u kiekn
Inderdoad tes tegen gie in une donker blauwe golf